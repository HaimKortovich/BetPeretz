הסכמה

תנא דבי אליהו "כל השונה הלכות בכל יום, מובטח לו שהוא בן העולם הבא". ההבטחה הזאת ניתנה למי שלומד הלכות בתדירות ובקביעות, כי אז מובטח לו שהוא בן העולם הבא. אין הכוונה שעולם הבא מובטח לו, אלא שכבר עתה בעולם הזה הוא בן עולם הבא, כלומר יש לו שייכות ואחדות עם עולם הבא. זוהי הזכות הגדולה של המתעסק בהלכה.
הספר שלפנינו הוא פרי הגיונו של בני היקר הגאון רבי יוסף שליט"א, ההלכות הם מדויקות קצרות מתומצתות. הם קולעים אל הנקודה המרכזית והעיקרית של ההלכה. בורא עולם יהא בעזרו להגדיל תורה וללמדה בקרב כרם בית ישראל.
לבי הוגה לו ברכה וגם למסיעים והתומכים בהדפסת התורה והפצתה. יבורכו בכל הברכות המובטחות למחזיקי תורה. הנדיב הנכבד מר יעקב עטייה נר"ו, יחד עם אביו היקר מר אברהם עטייה, שה' יתן לו אריכות ימים ברכה והצלחה.
הספר מוקדש לכבוד הבן היקר הבר המצוה אברהם עטייה נר"ו, כמו כן יבורך גם הבן הדוד היקר שלמה בן יצחק עטייה נר"ו. יבורכו מפי עליון בהצלחה בעליה בתורה ויראת שמים, ובכל אשר יפנו יצליחו. וה' ימלא משאלות לבם לטובה.  
החותם לכבוד מפיצי התורה וברכה רבה למקימי עולה של תורה.
מיכאל בן אאמו"ר הגרי"פ זצ"ל פרץ
חודש אדר, שנת "אשירה לה' כי גמל עלי" (תהלים יג, ו) לפ"ג.
